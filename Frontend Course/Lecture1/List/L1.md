# Zadanie: Blog (10p)

Twoim zadaniem na pierwszej liście jest stworzenie semantycznie poprawnego bloga, podobnego do tego na [screenie](./img/blog.jpg). Zawartość bloga może być dowolna.

W celu wykonania zadania, dobrze jest najpierw zapoznać się z tagami znajdującymi się na [MDN](https://developer.mozilla.org/en-US/docs/Web/HTML/Element).

W szczególności, na potrzeby zadania, warto jest zapoznać się z następującymi tagami: `<!DOCTYPE>`, `<a>`, `<address>`, `<article>`, `<body>`, `<figure>`, `<footer>`, `<h1>`, `<h2>`, `<h3>`, `<head>`, `<header>`, `<html>`, `<img>`, `<figcaption>`, `<li>`, `<main>`, `<meta>`, `<nav>`, `<p>`, `<section>`, `<source>`, `<title>`, `<ul>`, `<video>`

W zadaniu nie używaj CSS'a, pamiętaj też o zachowaniu odpowiedniej semantyki. W razie potrzeby, posiłkuj się dokumentacją i wypisanymi wyżej tagami. Warto także zapoznać się z [dobrymi praktykami](https://github.com/hail2u/html-best-practices).

---

1. *(0p)* Stwórz nowy, pusty plik HTML.
1. *(1.5p)* Dodaj odpowiednią deklarację typu dokumentu, element `html` z odpowiednią deklaracją języka, oraz element `head` zawierający odpowiednie metadane.

   <details>
      <summary>Podpowiedź</summary>

      > Zapoznaj się z [anatomią dokumentu HTML](https://developer.mozilla.org/en-US/docs/Learn/Getting_started_with_the_web/HTML_basics#anatomy_of_an_html_document). Dodaj przynajmniej te najważniejsze metadane - język, tytuł, viewport, charset. Możesz także dodać inne metadane takie jak słowa kluczowe, opis czy autora.

   </details>

1. *(1p)* Dodaj nawigację, składającą się z przynajmniej trzech odnośników, ułatwiających poruszanie się po stronie.
   <details>
      <summary>Podpowiedź</summary>

      > Pamiętaj o użyciu odpowiedniego semantycznego tagu do nawigacji. Stwórz listę odnośników, każdy kierujący do innego miejsca na stronie.

   </details>

1. *(0.5p)* Stwórz nagłówek, w którym znajdować się będzie nazwa bloga.

   <details>
      <summary>Podpowiedź</summary>

      > Pamiętaj, by użyć nie tylko semantycznie poprawnego tagu do nagłówka, ale także do samego napisu.

   </details>

1. *(3.5p)* Stwórz sekcję bloga, składającą się z minimum trzech artykułów. Każdy z nich powinien zawierać nagłówek, obrazek z podpisem oraz treść.
   <details>
      <summary>Podpowiedź</summary>

      > Pamiętaj o odpowiednim powiązaniu nowej sekcji z elementami w nawigacji. Pamiętaj też, by używać odpowiednich semantycznych tagów do każdego z opisanych elementów: sekcji, artykułów, obrazków, nagłówków i paragrafów z opisami treści.

   </details>

1. *(2p)* Stwórz sekcję mediów, zawierającą jedno video.
   1. Wideo powinno odtwarzać https://interactive-examples.mdn.mozilla.net/media/cc0-videos/flower.webm, a jeśli format webm nie jest obsługiwany to https://interactive-examples.mdn.mozilla.net/media/cc0-videos/flower.mp4. Jeśli żaden z formatów nie jest obsługiwany, przeglądarka powinna pokazać odpowiednią wiadomość

      <details>
         <summary>Podpowiedź</summary>

         > Przeczytaj dokumentację tagu `video` na MDN. Zawiera ona przykłady, jak używać tego tagu.

      </details>

   1. Wideo nie powinno mieć możliwości kontroli (np. zatrzymywania), powinno być domyślnie włączone i zapętlone

      <details>
         <summary>Podpowiedź</summary>

         > Jeśli pomimo podania odpowiedniego atrybutu video nadal nie odtwarza się automatycznie, spróbuj dodatkowo wymusić jego wyciszenie

      </details>
      
   1. Wideo powinno być rozmiaru 320x240
1. *(1p)* Stwórz stopkę zawierającą dane kontaktowe: twórcę i adres mailowy. Mail powinien być klikalny i otwierać klienta pocztowego.

   <details>
      <summary>Podpowiedź</summary>

      > Użyj tagu `a` z odpowiednim atrybutem

   </details>

1. *(0.5p)* Odpowiednią zawartość opakuj w tag `main`.

   <details>
      <summary>Podpowiedź</summary>

      > Przeczytaj dokumentację i zastanów sie, jaka część strony jest twoją główną zawartością.

   </details>

---

W celu sprawdzenia, czy strona jest poprawna, można skorzystać z darmowego [walidatora](https://validator.w3.org/).
